# **রুবির সংক্ষিপ্ত ইতিহাস**

রুবি একটি জেনারেল পার্পাস ডাইনামিক প্রোগ্রামিং ল্যাংগোয়েজ। রুবি রিফ্লেক্টিভ প্রোগ্রামিং ল্যাংগোয়েজের ক্যাটাগরিতেও পড়ে। তবে ইউকিহিরো ম্যাটসিমুটো  \(Yukihiro Matsumoto\) এর আসল উদ্দেশ্য ছিলো একটা পিউর অবজেক্ট অরিয়েন্টেড প্রোগ্রামিং ল্যাংগোয়েজ হবে রুবি। তবি রুবিকে অবজেক্ট ওরিয়েন্টেড প্রোগ্রামিং বললেও কিছুটা ভুল হবে। রুবি মাল্টিপল প্রোগ্রামিং পারাডিজম সাপোর্ট করে। রুবিতে ফাংশানাল প্রোগ্রামিংও করা যায়। আবার ইমপিরেটিভ প্রোগ্রামিং প্যারডিজমও সাপোর্ট করে।

রুবির ক্রিয়েটরের নাম- ইউকিহিরো ম্যাটসিমুটো  \(Yukihiro Matsumoto\)। তবে কমিউনিটিতে তাকে ম্যাট্জ নামেই কম বেশি মানুষ চেনে। রুবি তৈরি হয় জাপানে।  ১৯৯৩ সালের ২৪-এ ফেব্রোওয়ারিতে রুবি ল্যাংগোয়েজটির তৈরি হয়।  আমি যখন এই লিখাটা লিখছিলাম তখন রুবির বয়স- ২৪ বছর।  মুলত পার্ল, স্মলটক, ইফেল, আডা এবং লিস্প \(Perl, Smalltalk, Eiffel, Ada, and Lisp\) নামক প্রোগ্রামিং ল্যাংগুয়েজগুলোর দ্বারা অনুপ্রানিত হয়েই রুবির জন্ম।

রুবি ল্যাংগোয়েজের জন্য তখনও কোন কোড লিখা হয় নাই। তাই ল্যাংগোয়েজটি তৈরির আগে নিশ্চয় একটা নাম দরকার, তাই না? তাহলে কী ভাবে রুবি নামটি এলো আসুন জেনে নেই। রুবি হলো ম্যাট্জের একজন কলিগের বার্থস্টোন বা জেম্স্টোন।  ম্যাট্জ এবং কীযু ইশিটসুকা \(Keiju Ishitsuka\) এক আলাপচারিতার কালে দুটো নামকে প্রোপোস করে। কোরাল \(Coral\) এবং রুবি \(Ruby\)। আগেই বলেছিলাম যে রুবি ম্যাট্জের একজন কলিগের বার্থস্টোন তাই ম্যাট্জ রুবিকেই বেছে নেয় প্রোগ্রামিং ল্যাংগোয়েজটির নাম হিসেবে।

**শুরু যখন থেকে:**

রুবির প্রথম ভার্সন রিলিজ হয় ১৯৯৬ সালের ডিসেম্বর মাসে। কিন্তু প্রথম ভার্সনটি এতটা স্টেবল ছিলো না। তার কিছুদিন পরই, ১৯৯৭ সালের অগাস্ট মাসে রুবির আরেকটা ভার্সন রিলিজ হয়। যার ভার্সন নাম্বার ছিলো ১.১। এরপর ১৯৯৮ সালের ডিসেম্বরে রুবি ১.২ ভার্সনটি রিলিজ হয়। রুবির এই ভার্সনটিকেই প্রথম স্টেবল ভার্সন বলা যায়। এভাবেই রুবির কোড ছোট থেকে বড় হয়ে উঠে।

রুবির প্রথম বই রিলিজ হয় ১৯৯৮ সালে। ম্যাট্জ এবং কীযু ইশিটসুকা বইটির রচয়িতা। বইটির নাম ছিলো- '**The scripting language ruby**.' এই বইটি রিলিজ হওয়ার পর থেকে জাপানে রুবি পপুলার হতে থাকে। এর পর ২০০১ সালে রুবির উপর আরেকটি বই প্রকাশিত হয়। বইটির নাম- **Programming Ruby**

**\(“The Pickaxe”\)**। এটি রুবির উপর ইংরেজিতে প্রথম প্রকাশিত বই। এই বইটি প্রকাশিত হওয়ার পরই রুবি বেপক পরিচিতি পেতে শুরু করে। এর ফলে অন্যান্য ভাষার মানুষেরাও রুবি নামক সৌন্দর্যমন্ডিত এই প্রোগ্রামিং ল্যাংগুয়েজটি শেখা শুরু করে। এতে জাপানের বাহিরে পৃথিবীর অন্যান্য রুবির অনেক দ্রত ছড়িয়ে পড়তে থাকে।

এর পর এভাবে রুবি আরো অনেক পাওয়ারফুল ফিচার ডেভেলোপ করতে থাকে। কমিটের পর কমিট হয় রুবিতে। যুক্ত হতে থাকে নতুন সব ফিচার, পুরোনো বাগগুলো ফিক্স হয়ে হয়ে আরো স্টেবলিটির দিকে অগ্রসর হয় রুবি। ২০০৩ সালের ৪ই আগস্ট এভাবেই রুবির ১.৮ ভার্সন রিলিজ হয়ে ছিলো। রুবির এই ভার্সনটি ছিলো রুবিকে আজকের ম্যাচুরিটির প্রথম ধাপ। উল্লেখ্য যে ২০১৩ সালে রুবি ১.৮ কে মৃত \(Dead Language\) হিসেবে ঘোষনা করা হয়।

এর পর ২০০৫ সালে রুবি অন রেইল্সের আবির্ভাব হয়। যা রুবিকে পরিবর্তন করে দেয় পুরোপুরি। CGI \(Common Gateway Interface\) স্ক্রীপ্ট লেখার জন্য রুবিকে ব্যাবহার করা হত। এরপর যখন রুবি অন রেইল্সের আবির্ভাব হলো তখন এম ভি সি MVC \(Model View Controller\) আর্কিটেকচার ইউজ করে ওয়েব এপ্লিকেশন লেখার যুগ শুরু হলো রুবি ল্যাংগোয়েজ ইউজ করে। এবং এই ফ্রেমওয়ার্কটি তখন অনেক জনপ্রিয়তা অর্জন করতে থাকে এবং রুবিও জনপ্রিয় হয়ে উঠে সাথে সাথে। রুবি অন রেইল্স নিয়ে লিখতে গেলে আরেক্টা বই লেখা হয়ে যাবে কিন্তু তারপর লিখে শেষ করা যাবে না। 

২০০৭ সালে রুবি ১.৮.৬ এবং ২০০৮ সালে রুবি ১.৮.৭ রিলিজ হয় আরো পাওয়ারফুল ফিচার আর স্টেবেলিটি নিয়ে। এর পর ২০১১ সালে রুবির আরেকটি স্টেবল ভার্সন রিলিজ হয় যা ছিলো রুবি ১.৯.৩। রুবি ১.৯.২ আরো চার বছর আগে তৈরি হলেও তখন ঐ ভার্সনটি স্টেবল ছিলো না। রুবির ১.৯.৩ ভার্সনে অনেক মেজর পরিবর্তন আসে। পরিবর্তনগুলো হলো-

১। নতুন হ্যাশ সিনটেক্স। \(রুবিতে দুইভাবে হ্যাশ লিখা যায়- {:a =&gt; 1} অথবা- {a: 1}\)।

২। স্পীড।

৩।নতুন এনকোডিং সাপোর্ট।

৪। স্ট্রিং জন্য আরো প্রয়োজনীয় নতুন মেথড।

৫। রুবি জেম \(আগের ভার্সনের জন্যও ছিলো, কিন্তু কমপিটিবিলিটির ইস্যু ছিলো\)।

৬। রেগুলার এক্সপ্রেশনের ইমপ্রুভমেন্ট আসে।

৭। নতুন সকেট এপি আই \(API\)।

8। লোডিং স্পীড।

রুবি ২ রিলিজ হয় ২০১৩ সালে। এটি রুবির সবচেয়ে ম্যাচিউর্ড একটি ভার্সন তখনকার সময়ে। রুবি ওন রেইল্সে কমিউনিটির অনেক কান্ট্রিবিউটারও তখন রুবিতে প্রচুর কমিট করে কন্ট্রিবিউট করে। এই ভার্সনটিতে সবচেয়ে মেজর ইমপ্রুভমেন্টটা ছিলো গার্বেজ কালেক্টরের উন্নতি করন। মাংকি প্যাচিং \(Monkey Patching\) কে সেইফ করার জন্য রিফাইনমেন্ট ফিচারটির শুরু হয়। 

এভাবেই ধারাবাহিক ভাবে রুবির অন্যান্য ভার্সন গুলো রিলিজ হয়। এখন রুবির ২.৪.২ \(এই বইটি লেখার সময়\) ভার্সনটি সবচেয়ে নতুন ভার্সন। ১.৯ এর পর থেকে রুবির প্রায় সব ভার্সনেই স্পীড ইমপ্রুভমেন্টগুলো হয়। ফলে রুবির গ্রহনযোগ্যতা আরো বাড়তে থাকে। রুবি ওন রেইল্স ছাড়াও রুবির আরো ফ্রেমওয়ার্ক আছে যেমন Sinatra, Cuba, Padrino, Lotus। 

